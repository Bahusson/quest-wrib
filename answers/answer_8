8. Charakterystyka systemu integrowanej produkcji rolniczej, ogrodniczej itp.

Integrowana produkcja roślin (IP) jest nowoczesnym system jakości żywności,
wykorzystującym w sposób zrównoważony postęp techniczny i biologiczny w uprawie,
ochronie roślin i nawożeniu oraz zwracającym szczególną uwagę na ochronę środowiska
i zdrowie ludzi.

Uczestnictwo w systemie IP pozwala na otrzymanie zdrowej żywności pochodzenia roślinnego,
w której nie zanotowano przekroczeń dopuszczalnych poziomów pozostałości środków ochrony roślin,
metali ciężkich, azotanów i innych pierwiastków oraz substancji szkodliwych.
Potwierdzeniem wysokiej jakości plonów pochodzących z IP jest certyfikat i zastrzeżony znak IP.

W integrowanej produkcji roślinnej chodzi z grubsza o to, że staramy się do minimum
ograniczyć chemiczną ochronę roślin, ale stosujemy ją w razie konieczności
w najmniejszym możliwym zakresie. (Patrz: integrowana ochrona roślin w pytaniu 19)

Wynika ona z zarządzeń na poziomie UE i przy jej wprowadzeniu obowiązują dopłaty z PROW.

Wygląda to tak, że najpierw systematycznie monitorujemy występowanie i liczebność agrofagów.
Ogólnie monitorujemy co występuje w naszym regionie i dowiadujemy się na bieżąco
np. z platformy sygnalizacji agrofagów na stronie: www.agrofagi.com.pl

Następnie stosujemy szeroko pojęte działania zapobiegawcze takie jak stosowanie odpowiedniego
terminu/gęstości/ilości siewu, właściwego zmianowania roślin, dobieranie odpowiednich gatunków,
stosowanie odpowiednich zabiegów uprawowych i pielęgnacyjnych, nawożenia,
stosowanie zdrowego materiału (najlepiej kwalifikowanego) siewnego i rozmnożeniowego.

Ostatecznie przechodzimy do interwencji np. mechanicznego bronowania chwastów,
wprowadzania organizmów będących biologicznymi wrogami naszych szkodników
(sowy jako wrogi gryzoni, sikorki jako wrogi różnego rodzaju stonki,
dobroczynek jako wróg przędziorka, zaleszczotek jako wróg Varroa destructora  itd.),
oprysków preparatami pochodzenia naturalnego i chemicznego w ilościach minimalnych,
ale ściśle określonych, (nie zbyt małych, aby nie uzyskać szczepów na nie odpornych)
do uzyskania właściwych plonów.
