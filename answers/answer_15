15. Przedstaw zasady układania płodozmianów oraz omów znaczenie i funkcje płodozmianu

Układając płodozmian trzeba przede wszystkim wziąć pod uwagę realia z jakimi mamy do czynienia,
czyli dostosować wybór roślin do warunków glebowych, wodnych i zacienienia pola,
oraz długość okresu wegetacji. To wstępnie zawęża możliwe uprawy.

Jeżeli na polu wystąpiły jakieś choroby płodozmianowe, to należy płodozmian odpowiednio wydłużyć,
albo zrezygonować w ogóle z roślin porażanych przez patogen.

Ogólnie rzecz biorąc trzeba zachować 4-letnią przerwę pomiędzy oprawą tego samego gatunku
i gatunków z tej samej rodziny, żeby ograniczyć występowanie żerujących na nich
specyficznych agrofagów.

Płodozmian można poza tym układać według rozległości systemu korzeniowego roślin -
od najgłębszych do najpłytszych. Wtedy rośliny o głębokich korzeniach udostępnią
substancje odżywcze tym o płytkich korzeniach.

Można go układać względem wymagań pokarmowych, tj. od roślin o dużych wymaganiach
pokarmowych aż do tych o najmniejszych.

To się wiąże również z użyciem obornika. Ogólnie to zwyczajowo płodozmian zaczynamy
od okopowych albo kukurydzy na oborniku. I potem kolejne rośliny mają swój ulubiony
rok po oborniku aż do trzeciego.

Rośliny dzielimy na:
- wzbogacające glebę w substancję organiczną
(wieloletnie, motylkowe, pastewne i międzyplony
na przyoranie),
- zubożające glebę (okopowe i kukurydza),
- neutralne lub o małym ujemnym wpływie na bilans
substancji organicznej gleby (zboża, oleiste).

W związku z tym płodozmianie należy przez co najmniej rok uprawiać bobowate lub ich mieszanki z trawami,
ponieważ poprawiają kulturę gleby i wiążą azot.
Ogólnie powinno ich być w płodozmianie między 25% a 33%.

Płodozmian ma kluczowe znaczenie w rolnictwie, bo pozwala zwiększyć plony, przy jednoczesnym
zmniejszeniu nakładów na środki ochrony roślin.

Zwłaszcza złożone płodozmiany w rolnictwie ekologicznym mają być namiastką naturalnych
ekosystemów, gdzie rośliny wspierają się wzajemnie rosnąc obok siebie
i naturalnie następują po sobie.

Funkcje płodozmianu:
- nawozowa (utrzymanie bilansu próchnicy i azotu w glebie);
- fitosanitarna i odchwaszczająca (ograniczenie chorób i
szkodników oraz chwastów);
- środowiskowa (ograniczenie wymywania azotanów z gleby do wód
gruntowych);
- ochronna (maksymalne pokrycie gleby roślinnością i ochrona
przed erozją);
- produkcyjna.
