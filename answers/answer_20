20. Czym jest kwalifikowany materiał siewny, jakie są zalety i wady jego stosowania?

Kwalifikowany materiał siewny to mówiąc pokrótce nasiona/bulwy/sadzonki roślin,
które otrzymano w specjalnie do tego przygotowanych ośrodkach produkcyjnych.
Mają one określony standard kiełkowania, są wolne od zanieczyszczeń,
nasion obcych odmian i agrofagów.

Osobniki otrzymywane z takiego materiału siewnego mają określone, standardowe parametry
gwarantowane przez producenta w danych warunkach. Często posiadają dodatkowe właściwości
względem standardowych dla gatunku, jak zmniejszenie ilości kwasu erukowego,
większa odporność na mróz, czy suszę, zdolność kwitnienia przy krótszym okresie wegetacyjnym.
To wszystko jest opisane na opakowaniu materiału i gwarantowane przez producenta.
Dodatkowo taki pakiet jest oznaczony w sposób umożliwiający identyfikację
miejsca jego pochodzenia. Materiał kwalifikowany jest również od razu zaprawiany.

Kupując nasiona kwalifikowane często mamy opcję kupić tzw. hybrydy F1, lub F2,
które posiadają tzw. "wigor hybrydowy" i kiełkują lepiej w pierwszym pokoleniu.
Jest to możliwe do uzyskania dzięki prowadzeniu osobnych linii "matecznych" i
"ojczystych" przez hodowcę i krzyżowanie ich tylko do celów sprzedaży,
lub w ogóle prowadzenie części hodowli in-vitro.

Zaletą kupowania nasion kwalifikowanych jest ich pewne źródło i standaryzacja.
W rolnictwie często trudno być pewnym plonów i kwalifikowany materiał siewny pomaga
zmniejszyć tę niepewność sprzedając lepszej jakości nasiona.

Z drugiej strony jest on droższy od własnego materiału zaoszczędzonego po poprzednim
roku, lub kupionego od sąsiada zza płota. Trzeba go też jakoś przetransportować
z ośrodka, a to też generuje dodatkowe koszty i emisje.
